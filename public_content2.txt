SAKSHI
@@
VO BEKASOOR PAR BADNAAM HAI...
@@
Aashirwaad diya tha papa ne,
Maa ne bhi nazar utaari thi,
jab pehli baar haan pehli baar,
goonji uski uski kilkaari thi.

Do behno ka bhi pyar mila,
ghra ke nanhe se ansh ko
vo iklauta parivar mein
badhata jo ab vansh ko

vo chand sa mukhda usi ka tha
jo dadi ka guman bana
jo thame chadi ko baithe the
us dada ka abimaan bana

komal komal se kadam liye
ab chalne ko bechain sa tha
kai baar girta, par khudse uthta
ab maa ke dil ko chain sa tha

ab dheere dheere bada hua
vo natkhat baal gopala tha
padhai likhai mein bhi avval
uska mukhda bhi niraala tha

badal raha tha vakt ab,
ab uski umr hui thi 8,
motor gaadi naa bhaai usko,
vo ghar ghar khelta behno k saath.

sota uthta gudiya k sang,
daadi ko lagta saae ka vaas tha,
par andar hi andar badal rha tha beta ,
maa k dil ko aabhaas tha.

cheeni usse gudiya maa ne,
thappad bhi lagaya tha,
par kya galti thi uss masoom ki,
jab uske dil ko vahi bhaya tha.

ab khushiyan thodi kam si thi
ek ajeeb sa sannata tha,
uske kaano me ab bhi goonjta,
vo maa ka mara chanta tha.

ik shaam aai fr pooja ki jb usne,
kahin jaane se inkaar kiya,
jab laga gaye sab mandir ki ore,
tab usne 16 shringaar kiya.

par kismat uss din saath na thi,
papa ne sab kuch dekh liya,
uska haath thaama, kapde cheene,
or chakka keh kr use ghr se baahar fenk diya.

tha toot gya ab sab andar uske,
vo himmat bhi junoon bhi,
jab maa se keh rhe the papa,
nahi... yeh mera khoon nahi.

jo bachpan me kai baar gira,
par utha khud se har baar tha,
is baar vo uth na paega,
dil me kaafi bhaar tha.

iss din se hi maa darti thi,
jab maa ne thappad lgaya tha,
vo ro rahi thi kone me baithi,
aakhir 9 mahino ka rishta...
 doosro se zyaada nibhaya tha.

uss bekasoor ne taane sune,
or suni kai saari gaaliyan thi,
tha bhavishya nazar aa rha use,
jahan bajani sirf ab taaliyan thi.

jo badan paaya tha maa se usne,
ab vo kaudiyon k mol bikega,
jo jab chahe tb haath lagaae,
ab aise hi uska pet palega.

ab rishton or parivaaro ne,
uss se tha naata tod diya,
ab usne bhi jazbaaton ko,
 tha usi chaunkhat pr tha chhodd diya.

aaj meetha, chakka, chamiya,
jaise uske kai naam hai,
par asal maa uss maa se poocho,
jiska beta bekasoor par badnaam hai...
    vo bekasoor par badnaam hai!!!
